Høst 2023
---

YouTube er et globalt nettsted for opplasting, visning og deling av video. Vedlagt ligger et datasett som inneholder 
statistikk om YouTube-kanaler fra ulike land, i CSV- og JSON-format. Du kan velge hvilket av formatene du vil bruke. 
Datasettet kan lastes ned fra denne lenken: Datasett

Last ned datasettet og gjør deg kjent med det. Du må også forberede deg på å bruke programmering for å behandle og 
presentere datasettet samt å tilpasse data i settet for å kunne gjøre utregninger. I tillegg må du kontrollere at du 
har de nødvendige ressursene installert på den datamaskinen du skal bruke på eksamenen. På eksamenen vil du få en oppgave 
hvor du skal lage et program som behandler dette datasettet og presenterer informasjon fra det.

Datasettet er kodet med et ukjent tegnsett. Det kan være nødvendig å angi tegnsett og/eller gjøre andre tilpasninger 
når programmet ditt skal lese datasettet.

Skillesymbolet i CSV-filen er komma, og nøklene er ført opp på første linje i datasettet. Feltene i CSV-filen er ikke 
kodet med datatyper.

I JSON-filen må du håndtere at en del datafelter er kodet som tekststrenger selv om de inneholder numeriske verdier.

---

Denne seksjonen inneholder en oppgave med to deloppgaver, hvor du skal bruke datasettet fra vedlegg 2 i 
forberedelsesdelen. Du bør sette av inntil én time til denne oppgaven.

Datasettet kan lastes ned fra denne lenken: Datasett

OBS! I innleveringsmappen bør du legge inn datasettet bare i det ene formatet du faktisk bruker 
(du kan velge mellom JSON og CSV). Da unngår du at innleveringsfilen blir for stor.

Datasettet er kodet med et ukjent tegnsett. Det kan være nødvendig å angi tegnsett og/eller gjøre andre tilpasninger når 
du skal lese datasettet med programmering.

Separatoren i CSV-filen er komma og nøklene er listet på første linje i datasettet. Feltene i csv-filen er ikke kodet med datatyper.

I JSON-filen må du håndtere at en del datafelter er kodet som tekststrenger, selv om de inneholder numeriske verdier.

---

Du skal lage et program som leser inn informasjon fra et datasett og presenterer den. Du skal bruke datasettet fra forberedelsesdelen. 
Hvis du ikke har forberedt dette, kan du laste ned datasettet fra forberedelsesdelen nå.

Tips: Du står fritt til å velge hvordan programmet skal presentere informasjonen, så lenge presentasjonen er godt egnet til å vise det 
oppgaven spør etter. Du kan også velge om du besvarer a og b i en samlet oversikt eller lager en oversikt for hvert oppgavepunkt.

Programmet du lager i denne oppgaven, skal inneholde en flerlinjet kommentar øverst som beskriver de vurderingene og valgene du har 
gjort for å vaske og forberede datasettet til bruk med programmet ditt.

a) Lag et program som finner og presenterer de ti landene i datasettet som har flest YouTube-kanaler.

b) Utvid programmet til å regne ut og presentere gjennomsnittlig antall abonnenter og videovisninger per kanal for hvert av disse landene.